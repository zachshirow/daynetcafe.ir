---
postid: 250211220226
aliases:
  - چگونه به آسانی ثبت نام سجام انجام دهیم؟
description: در این مقاله ابتدا توضیحاتی درمورد سامانه سجام ارائه می دهیم و سپس مراحل ثبت نام در سامانه سجام را شرح می دهیم.
date: 2025-02-11
tags:
  - وبلاگ
image: ../media/sejam-signup-guide.jpg
authors:
  - zachshirow
  - hemra
---

در این مقاله ابتدا توضیحاتی درمورد سامانه سجام ارائه می دهیم و سپس مراحل ثبت نام در سامانه سجام را شرح می دهیم. 

هر فردی که قصد سرمایه گذاری در بازار بورس را دارد، لازم است علاوه بر ثبت نام و عضویت در کارگزاری ها، در سامانه سجام ثبت نام و احراز هویت شود تا یک کدبورسی به شخص تعلق گیرد. ثبت نام سجام یکبار برای همیشه انجام می شود.

سامانه سجام سامانه ای تحت نظارت سازمان بورس و اوراق بهادار می باشد که به منظور ایجاد یکپارچگی و ارائه خدمات بهتر و سریع‌تر به سرمایه گذاران بورس (بورس کالا ، سهام ) ایجاد شده است و هدف آن گردآوری اطلاعات سهامداران به منظور ایجاد شفافیت در بازار است.
 
یکی از دلایل ثبت نام سجام دسترسی به درگاه یکپارچه ذی‌نفعان بازار سرمایه یا همان سمات است. کسانی که  ثبت نام سجام انجام داده باشند، امکان مشاهده سود نقدی هر سهم، تعداد دارایی‌های سهام، استعلام سهام عدالت و … را دارند.
 
## کدبورسی چیست؟

کد بورسی یک شناسه‌ هویتی و پیش‌نیاز هر شخص حقیقی و حقوقی برای خرید و فروش سهام در بورس است. این کد معمولا از سه حرف نام خانوادگی و 5 عدد تصادفی تشکیل شده، برای هر فرد تنها یک بار صادر می‌شود و کاملا منحصر به فرد است. لازمه صدور کدبورسی ثبت نام سجام است که بعد از انجام احراز هویت توسط شخص کدبورسی صادر می شود و از طریق پیامک برای همراه شخص ارسال می گردد.
 
## دلایل ثبت نام سجام

- ثبت نام بورس کالا
- ثبت نام بورس سهام
- مشاهده وضعیت سهام عدالت
- مشاهده وضعیت سود سهام عدالت
- مشاهده وضعیت سهام ها
- خرید خودرو از بورس
- مشاهده وضعیت سود سهام ها
- تقسیم سهام عدالت متوفیان
- و….
 

## مراحل ثبت نام سجام

### 1. ثبت نام اولیه در سامانه

باید مشخصات شخصی به صورت دقیق و بر اساس مدرک شناسایی معتبر و اطلاعات حساب بانکی به نام شخص متقاضی ثبت نام  در سامانه ثبت شود. بعد از اتمام ثبت نام کد رهگیری به شماره همراه ثبت شده در سامانه پیامک می شود که با دریافت این کدرهگیری می توان ادامه مراحل را انجام داد.

> آدرس سامانه سجام: https://www.sejam.ir/

### 2. احراز هویت سجام

احراز هویت به دو صورت انجام می شود:
الف) احراز هویت آنلاین
ب) احراز هویت حضوری (از طریق دفاتر پیشخوان دولت)

نکته : برای افراد زیر 18 سال سرپرست / قیم / وکیل احراز هویت را انجام می دهد.
 
### 3. صدور کدبورسی
بعد از انجام احراز هویت توسط شخص ، کدبورسی صادر می شود و از طریق پیامک برای همراه شخص ارسال می گردد و مراحل ثبت نام سجام به اتمام می رسد. بعد از صدور کدبورسی شخص می تواند از تمامی خدمات مرتبط با بورس ، سهام و سهام عدالت  استفاده کند.
 
 
## مدارک مورد نیاز ثبت نام سجام

### مدارک مورد نیاز ثبت نام برای افراد بالای 18 سال

شناسنامه 
اطلاعات حساب بانکی متقاضی ثبت نام (شماره حساب ، شماره شبا ، نام شعبه و کدشعبه)
 
### مدارک مورد نیاز ثبت نام سجام برای زیر بالای 18 سال

شناسنامه و کارت ملی سرپرست / قیم /وکیلی
قیم نامه/ وکالت نامه/حکم سرپرستی
شناسنامه فرد
اطلاعات حساب بانکی متقاضی ثبت نام (شماره حساب ، شماره شبا ، نام شعبه و کدشعبه)
 
## انجام ثبت نام سجام جهت دریافت سود سهام عدالت

تمامی دارندگان سهام عدالت اعم از افرادی که مدیریت مستقیم سهام و یا مدیریت غیر مستقیم آن را انتخاب کرده اند برای دریافت سود سهام عدالت خود، ملزم به ثبت نام در سامانه جامع اطلاعات مشتریان یا همان سجام و دریافت کد بورسی، از این طریق می باشند.

 دوسال پیش کدبورسی از طریق سجام دریافت کردم ، آیا مجدد باید کدبورسی دریافت کنم؟
اگر از طریق سجام کدبورسی دریافت کرده اید مجدد نیاز به ثبت نام ندارید.

آیا برای افراد زیر 18 سال هم امکان ثبت نام در سامانه سجام وجود دارد؟
بله – فقط احراز هویت توسط سرپرست انجام می شود.