---
postid: 25020922235
aliases:
  - ثبت نام برای ماشین Haval H6 بهمن موتور یک اشتباه بود
description: پیش تر در طرح فروش ثبت نام بهمن موتور برای ماشین Haval H6 که یک خودرو وارداتی چینی است ثبت نام کرده بودیم اما متوجه شدیم که اشتباه کرده ایم.
date: 2025-02-09
tags:
  - وبلاگ
  - ثبتنام_خودرو
  - بهمن_موتور
image: ../media/haval-h6-mistake.jpg
authors:
  - zachshirow
---


در 18 بهمن، شرکت خودروسازی بهمن موتور طرح فروش خود که در آن خودروی HAVAL H6 HEV را به فروش می گذاشت اعلام و شروع کرد. ما نیز در کافی نت دی برای بیشتر از 30 نفر از مشتریان مان در این طرح ثبت نام انجام دادیم. 

> [شرایط فروش هاوال H6 HEV با تحویل 30 روزه - 18 بهمن 1403](bahmanmotor-haval-bahman18.mdx)


با این حال امروز 21 بهمن که در حال نوشتن و انتشار این مطلب هستم، طبق تحقیقاتی که انجام داده ام مشخص شده که حواله این خودرو در بازار خریدار ندارد. 

با تعداد زیادی از خریداران و فروشندگان حواله خودرو صحبت کردم ولی هیچ کدام از آنها علاقه ای به خریدن حواله این ماشین نداشتند. 

امروز نیز برای همه اشخاصی که برای آنها ثبت نام انجام داده بودیم پیامکی حاوی متن زیر برایشان ارسال شده است: 

```markdown

با سلام 
جناب آقای / سرکار خانم ...... 
ضمن تشکر از حسن انتخاب شما، با توجه به عرضه عمومی محصول  HAVAL H6-HEV ، خواهشمند است پس از بررسی وضعیت پیش‌ ثبت نام خود در سامانه فروش این شرکت به آدرس ذیل، از ساعت 10:00 صبح روز چهارشنبه مورخ 1403/11/24 لغایت ساعت 16:00 همان روز یا تا زمان تکمیل ظرفیت، درصورتیکه در لیست اولویت بندی اعلام شده می‌ باشید، نسبت به تکمیل فرایند ثبت نام و واریز وجه خود اقدام فرمایید.
اولویت خرید با افرادی است که تا قبل از زمان تکمیل ظرفیت و پایان مهلت ثبت نام نسبت به واریز وجه اقدام نمایند. (ادامه دارد...)

پس از موعد مذکور مهلت واریز وجه، قابل تمدید نمی باشد.  ارسال پیامک فوق تعهدی برای شرکت درخصوص عقد قرارداد نخواهد داشت و تعهد این شرکت صرفا پس از واریز وجه و تکمیل مدارک ایجاد خواهد شد.
تخصیص خودرو بر اساس اولویت زمان واریز وجه و تکمیل فرایند ثبت نام و تحویل مدارک لازم برای شماره گذاری به عاملیت موردنظر منتخبین صورت خواهد پذیرفت.
با تشکر
آدرس سامانه فروش
https://bahman.iranecar.com/bmcars
لینک مشاهده و دریافت بخشنامه
https://bmcars.online

مرکز رضایت و خشنودی مشتریان
Customer Happiness Center
02148027
```

این پیام به طور خلاصه فقط برای این به مشتریان مان ارسال شده بود تا آنهارا از قرعه کشی بهمن موتور که در تاریخ 24 بهمن 1403 برگزار می شود آگاه کند. 

برخی از کسانی که این پیام رو دریافت کرده بودند اما به اشتباه فکر کردند که اسمشان برای قرعه کشی در آمده و برای لحظه ای خوشحال شدند. من هم یکی از این افراد بودم. 

اما بعد از بررسی دقیق تر متوجه شدیم که در واقع برنده شده ایم. حال که می دانیم حواله این ماشین هیچ وقت به فروش نخواهد رفت به این نتیجه رسیده ایم که حتی اگر در قرعه کشی این ماشین برنده شویم نیز سودی نخواهیم دید. 

یعنی عملا ثبت نام این ماشین برای مشتریان مان حتی در صورتی که برنده می شدند هم سودی نداشت و ثبت نام شان در واقع الکی بود. ما هم در کافی نت دی برای اینکه مطمئن شویم مشتریان مان متحمل ضرر نشوند، برای آنهایی که مبلغ ثبت نام را دریافت کرده بودیم مبلغ شان را به خودشان پس دادیم. همینطور به کسانی که هنوز مبلغ ثبت نام را ارسال نکرده بودند هم گفتیم که نیازی به پرداخت مبلغ برای این ثبت نام نیست.

> صمیمانه از تمام مشتریانی که متاثر این اشتباه ما در کافی نت دی شده اند معذرت می خواهیم.

قبل تر نیز یک بار برای ثبت نام ایران خودرو همچین شرایطی پیش آمد. در آن طرح فروش ایران خودرو به اشتباه ماشین سورن پلاس xu7p را انتخاب کرده بودیم. اما با توجه به اینکه تفاوت قیمت بازار با کارخانه این ماشین کم بود برای مشتریانی که اسمشان در قرعه کشی در آمد سودی به همراه نداشت. 

پس از این دو تجربه ناموفق، یعنی ثبت نام برای سورن پلاس و هاوال اچ 6، این دو موضوع را یاد گرفته ایم: 

1) قیمت دقیق هر خودرو را در اینترنت جستجو کنیم و خودروهایی را برای ثبت نام انتخاب کنیم که بیشترین تفاوت را در قیمت کارخانه و قیمت بازار دارند
2) علاوه بر تحقیق در اینترنت ایده خوبی هست که در بازار هم تحقیق کنیم حواله فلان ماشین آیا به خوبی فروش می رود یا اینکه خیر. 

ما در کافی نت دی همواره در حال یادگرفتن و رشد هستیم. هدف ما ارائه خدماتی هست که مشتریان مان از ما راضی باشند و هیچ وقت راضی به این نیستیم که شما به عنوان مشتری متضرر شوید. 

کافی نت دی

- زکریا شیرمحمدلی
- همرا شرمحمدلی
