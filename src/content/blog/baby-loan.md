---
postid: 250212082323
aliases:
  - بررسی کامل شرایط، مدارک و مراحل دریافت وام فرزند آوری
description: "در این مقاله به بررسی کامل دریافت وام فرزندآوری می پردازیم: اینکه چه شرایط و مدارکی نیاز دارد و متقاضیان چه مراحلی را باید طی کنند."
date: 2025-02-12
tags:
  - وبلاگ
  - وام
image: ../media/baby-loan.jpg
authors:
  - zachshirow
  - hemra
---


در این مقاله به بررسی کامل دریافت وام فرزندآوری می پردازیم: اینکه چه شرایط و مدارکی نیاز دارد و متقاضیان چه مراحلی را باید طی کنند. 

وام فرزندآوری ، یک وام قرض الحسنه با کارمزد 4 درصد است که در راستای « قانون حمایت از خانواده و جوانی جمعیت » به سرپرست بچه هایی که از تاریخ 1 فروردین 1400 به بعد متولد شوند ، پرداخت می شود .
بازپرداخت این وام 6 ماه تنفس دارد و سرپرست می تواند حداکثر تا ۲ سال پس از تولد فرزند، نسبت به ثبت درخواست خود در سامانه وام فرزند اقدام نماید.
 
## شرایط دریافت وام فرزندآوری

برای دریافت این وام باید نرخ باروری شهرستان محل تولد پدر و فرزند کمتر از 2.5 باشد و در صورتی که نرخ باروری شهرستان محل تولد پدر یا فرزند بیشتر از 2.5 باشد امکان دریافت این وام وجود ندارد.
 
شرایط اصلی برای دریافت این وام اولا داشتن تابعیت ایرانی پدر و فرزند (سرپرست و فرزند) و دوما داشتن فرزند متولد 1 فروردین 1400 به بعد به شرطی که فرزند هنوز دوساله نشده باشد ، است.

## وام فرزند چند قلوها

برای سرپرست هایی که فرزند چندقلو دارند ، برای هر فرزند به صورت جداگانه امکان دریافت وام وجود دارد مثلا خانواری که فرزند سه قلو دارند و قبل از آن فرزند دیگری نداشتند ،سرپرست می تواند برای یکی از فرزندان به عنوان فرزند اول مبلغ 40 میلیون ، بعدی به عنوان فرزند دوم مبلغ 80 میلیون و دیگری به عنوان فرزند سوم مبلغ 120 میلیون وام یعنی جمعا برای این سه قلو مبلغ 240 میلیون وام دریافت نماید.
 
 
> نکته : اگر در زمان بازپرداخت وام فرزندآوری فرزند دیگری متولد شود ، امکان درخواست وام برای فرزند جدید به صورت همزمان وجود دارد.
 
 
## مبلغ تصویب شده وام فرزندآوری برای سال 1403


- فرزند اول مبلغ 40 میلیون تومان با دوره باز پرداخت ۳ سال (36 ماه)
- فرزند دوم مبلغ 80 میلیون تومان با دوره باز پرداخت 4 سال (48 ماه)
- فرزند سوم مبلغ 120 میلیون تومان با دوره باز پرداخت 5 سال (60 ماه)
- فرزند چهارم مبلغ 150 میلیون تومان با دوره باز پرداخت 6 سال (72 ماه)
- فرزند پنجم به بعد مبلغ 200 میلیون تومان با دوره باز پرداخت 7 سال (84 ماه)
 
مبلغ وام هر ساله با تصویب لایحه بودجه افزایش می یابد و سرپرست با توجه به زمان درخواست تسهیلات دریافت می کند یعنی اگر فرزند سال 1402 به دنیا آمده باشد ولی سرپرست در سال 1403 درخواست وام فرزندآوری ثبت نماید، مبلغ وام بر اساس مبلغ تصویب شده سال 1403 به سرپرست پرداخت می شود.
 
 
## مدارک لازم جهت ثبت نام اولیه 

- شناسنامه و یا کارت ملی پدر و فرزند
- داشتن شماره همراه به نام پدر
- در صورت فوت پدر یا جدا شدن زن و شوهر در صورتی که مادر حضانت فرزند را داشته باشد می تواند درخواست وام دهد.
 

## مراحل ثبت نام و دریافت وام فرزند

1. ثبت نام  در سامانه https://ve.cbi.ir/vc/TasRequestVC.aspx
2. دریافت پیامک تعیین شعبه از بانک مرکزی
3. مراجعه به شعبه تعیین شده و تکمیل مدارک
4. دریافت وام
 
## فرآیند انتخاب بانک

در هنگام ثبت نام اولیه باید یک بانک و شعبه پیشنهادی را در سامانه انتخاب شود که با توجه به ظرفیت هر بانک و شعبه بعد از فرا رسیدن نوبت برای دریافت وام به همان شعبه پیشنهادی یا در صورت نداشتن ظرفیت به شعبه دیگری ارجاع داده می شوید.

قبل از انتخاب بانک، بهتر است که با تحقیق و بررسی‌های لازم، شرایط و شروط مختلف بانک‌ها را مقایسه کنید. مطالعه نظرات و تجارب دیگران نیز می‌تواند به شما در این زمینه کمک کند.

## بهترین بانک برای وام فرزندآوری کدام است؟

بر اساس تجربه ، بهترین بانک ها برای دریافت وام و داشتن ملایمت و نرمی شرایط ضامنین و سرعت پرداخت وام بانک های خصوصی شامل : سینا، ملل ، آینده، شهر و … می باشند.

به دلیل اینکه بانک های مهم و بزرگ مثل بانک سپه ، ملی، ملت، تجارت و… متقاضیان زیادی دارند و تعداد افراد در نوبت بسیار بالاست ، انتخاب این بانک ها باعث می شود زمان زیادی را در نوبت دریافت وام باشید و توصیه می شود برای دریافت وام بانک های خصوصی اشاره شده را انتخاب کنید.
## زمان مراجعه به بانک

بعد از ثبت نام در سامانه وام فرزندآوری ابتدا باید نوبت دریافت وام سرپرست فرارسد تا به بانک مراجعه کند.
 
زمانی که نوبت دریافت وام مشخص شود پیامکی از بانک مرکزی برای سرپرست ارسال می شود که به شعبه تایید شده مراجعه کند و وام خود را دریافت نماید.
 
در زمان ثبت نام یک بانک و شعبه پیشنهادی خود برای دریافت وام را مشخص می نمایید که در صورت داشتن ظرفیت زمانی که نوبت شما فربرسد به همان شعبه معرفی خواهید شد ولی درصورتی که شعبه ظرفیت نداشته باشد به شعبه دیگری از همان بانک معرفی می شوید. زمان انتظار برای دریافت وام فرزندآوری با توجه به بانک و تعداد افراد در صف ممکن است از 2 روز تا 8 ماه طول بکشد.
 
بعد از دریافت پیامک تعیین شعبه وام فرزنداوری ، سرپرست 12 روز کاری مهلت دارد تا به بانک مراجعه و در سامانه بانک پذیرش شود ولی بعد از پذیرش در بانک 60 روز مهلت دارد تا مدارک خود را تکمیل کند و با معرفی ضامن وام فرزندآوری خود را دریافت نماید.
 
## مدارک مورد نیاز در زمان مراجعه به بانک برای دریافت وام

1. اصل شناسنامه پدر و فرزند(در صورتی که مادر سرپرست است مدارک مادر و فرزند)
2. اصل کارت ملی پدر
3. برگ ثنا (سرپرست)
4. کد پستی ده رقمی و آدرس کامل محل سکونت
5. کد رهگیری ده رقمی دریافتی از سامانه ثبت نام
6. اصل شناسنامه و کارت ملی ضامن
7. مدرک شغلی ضامن
8. برگ ثنا (ضامن)
 
## شرایط ضامن

طبق دستورالعمل بانک مرکزی پس از اعتبارسنجی وام گیرنده و در صورت داشتن رتبه اعتباری متناسب با دریافت یک فقره سفته و یا چک و یک نفر ضامن امکان دریافت وام وجود دارد.

ضامنین می توانند کارمندان ، بازنشستگان و نیروهای نظامی باشند همچنین کاسب ها با پروانه کسب می توانند ضامن شوند. در صورت نداشتن رتبه اعتباری متناسب وام گیرنده با دو ضامن و دریافت چک یا سفته امکان دریافت وام وجود دارد. 
## تکمیل فرآیند دریافت وام فرزندآوری در سامانه اینترنتی بانک

بسیاری از بانک ها جهت تسریع در پرداخت وام ها سامانه های اینترنتی جهت احراز هویت و اعتبار سنجی وام گیرنده و ضامنین راه اندازی نموده اند.

این سامانه ها در تمامی ایام هفته و به صورت شبانه روزی در دسترس هستند تا همه افراد بتوانند به راحتی خدمات احراز هویت و اعتبار سنجی وام گیرنده و ضامن را انجام دهند ، مدارک خود و ضامن را در سامانه بارگزاری کنند و بعد از تایید اطلاعات به بانک مراجعه و وام خود را دریافت نمایند. 
 
 
بانک هایی که در حال حاضر سامانه درخواست تسهیلات به صورت اینترنتی دارند: 

1. بانک ملت
2. بانک صادرات
3. بانک کشاورزی
4. بانک قرض الحسنه مهر ایران
5. بانک کشاورزی
6. بانک آینده
7. بانک سامان

## سوالات متداول

**آیا برای همه فرزندان می توان درخواست وام فرزندآوری داد؟**

خیر، فقط برای فرزندانی که از اول فروردین 1400 به بعد متولد شده باشند و فقط در صورتی که از تاریخ تولد فرزند تا زمان ثبت نام بیشتر از دو سال نگذشته باشد.

**پدر فرزند فوت شده آیا امکان ثبت نام وجود دارد؟**

بله، با مشخصات مادر می توان ثبت نام کرد. 

**اگر حین پرداخت وام فرزند دیگری متولد شود، می توان درخواست وام داد یا باید تا اتمام اقساط وام قبلی صبر کنم؟**

بله، اگر حین پرداخت اقساط فرزند دیگری به دنیا آید می توانید برای فرزند تازه متولد شده درخواست وام دهید.

