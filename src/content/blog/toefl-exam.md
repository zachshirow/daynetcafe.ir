---
postid: 250212102853
aliases:
  - همه چیز در مورد آزمون تافل
  - آزمون تافل
description: در این مقاله به معرفی آزمون تافل می پردازیم و نکات مهمی را بیان می کنیم که هم هزینه ثبت نام تان کمتر شود و هم در این آزمون امتیاز بالاتری دریافت کنید.
date: 2025-02-12
tags:
  - وبلاگ
  - آزمون
  - انگلیسی
image: ../media/toefl-exam.jpg
authors:
  - zachshirow
  - hemra
---

می توان آزمون تافل را در کنار آیلتس معتبرترین آزمون زبان بین المللی دانست. ثبت نام تافل توسط [ets](https://ets.org/mytoefl)  و آیلتس توسط [British Council](https://ielts.britishcouncil.org/) انجام می شود. برای ثبت نام در اکثر دانشگاه های جان معمولاً آزمون تافل نسبت به آزمون آیلتس در اولویت قرار دارد.

نام نویسی برای آزمون تافل در سراسر دنیا انجام می شود. در بیش از 120 کشور دنیا آزمون تافل برگزار می گردد. تافل اینترنتی رایج ترین شکل برگزاری آزمون است. البته هنوز تافل کاغذی در [بعضی از نقاط جهان](https://www.ets.org/toefl/rpdt/register/centers_dates/) برگزار می شود. در ایران فقط تافل اینترنتی TOEFL iBT برگزار می شود. هزینه آزمون تافل اینترنتی در ایران 300 دلار است. بنابراین قیمت ارز بر روی هزینه ریالی امتحان تافل اینترنتی تاثیر مستقیم دارد.

> در این مقاله اطلاعات به روز و جامعی در مورد آزمون تافل iBT برایتان آماده کرده ایم. در کافی نت دی می توانیم شما را در آزمون تافل خانگی یا حضوری ثبت نام کنیم. 
> 
> [خدمات ثبت نام در آزمون تافل](../services/toefl-signup.md)

## انواع آزمون تافل iBT

1. تافل iBT حضوری (در دانشگاه امام جواد یزد)
2. تافل iBT Home Edition (برگزاری آزمون آنلاین در خانه)

در ایران، فقط در **دانشگاه امام جواد یزد** می توانید در آزمون تافل حضوری شرکت کنید. البته آزمون تافل به صورت خانگی آنلاین نیز برگزار می شود. اما شرکت در آزمون خانگی آنلاین را به شما توصیه نمی کنیم. به این دلیل که برای استفاده از این گزینه[ابزار خاص و اینترنت قوی و ثابت نیاز خواهید داشت](toefl-home-edition-equipment-and-prep.md)، و همچنین بسیاری از دانشگاه‌های خارجی آزمون خانگی تافل را قبول ندارند. بر همین اساس توصیه می شود که در آزمون حضوری که در دانشگاه امام جواد یزد طبق زمان بندی اعلام شده در وبسایت ثبت نام تافل می باشد شرکت کنید. 

برای شرکت در آزمون خانگی تافل این مطلب برایتان مفید خواهد بود: 
- [وسایل و آمادگی های مورد نیاز برای شرکت در آزمون تافل خانگی](toefl-home-edition-equipment-and-prep.md)

## محتوای آزمون تافل

آزمون تافل چه حضوری و چه آنلاین از چهار بخش Reading, Listening, Writing, و Speaking تشکیل می شود. جزئیات این بخش ها به شرح زیر است: 

1. بخش Reading آزمون تافل حدود 35 تا 55 سوال است و 60 الی 90 دقیقه فرصت برای پاسخگویی دارید.
2. بخش Listening آزمون از 35 تا 50 سوال تشکیل شده و 60 الی 80 دقیقه زمان برای پاسخگویی دارید.
3. بخش Writing دو قسمت است . در قسمت اول که حدود 20 دقیقه است به سوالات مطرح شده پاسخ می دهید و در بخش دوم که حدود 30 دقیقه است باید یک متن یا انشا در رابطه با مطلب خواسته شده بنویسید.
4. بخش Speaking باید به سوالاتی که برای شما مطرح می شود پاسخ دهید.

## زمان برگزاری آزمون تافل حضوری و آنلاین

آزمون تافل خانگی آنلاین چندین بار در هفته طبق زمان بندی داخل وبسایت ثبت نام تافل برگزار می شود. 

آزمون تافل حضوری در دانشگاه یزد نیز طبق همین زمان بندی به شرح زیر در آینده نزدیک برگزار خواهد شد. 

- 21 می 2025 | 31 اردیبهشت 1404
- 18 ژوئن 2025 | 28 خرداد 1404
- 9 ژوئیه 2025 | 18 تیر 1404
- 20 آگوست 2025 | 29 مرداد 1404
- 17 سپتامبر 2025 | 26 شهریور 1404

## مکان برگزاری آزمون تافل حضوری و آنلاین

برای آزمون تافل خانگی آنلاین می توانید در منزل خودتان شرکت کنید. 

در مقابل برای شرکت در آزمون حضوری تافل iBT باید در تاریخی که در وبسایت انتخاب می کنید در محل آزمون حضور پیدا کنید. در حال حاضر تنها مکانی که در ایران آزمون تافل iBT حضوری را برگزار می کند، **دانشگاه امام جواد یزد** می باشد. برای دیدن آدرس این دانشگاه به لینک زیر کلیک کنید:

[دانشگاه امام جواد یزد](https://maps.app.goo.gl/1UznqnSuWZ6iznbZ8)

## مدارک لازم برای ثبت نام آزمون تافل 

اطلاعات مورد نیاز ثبت نام در آزمون آنلاین خانگی یا حضوری به شرح زیر می باشد:

- نام و نام خانوادگی
- شماره تلفن
- آدرس

## هزینه ثبت نام در آزمون تافل

هزینه ثبت نام در آزمون تافل iBT خانگی آنلاین یا حضوری برابر با 300 دلار می‌باشد. هزینه ریالی این ثبت نام در زمانی که می خواهید این کار را انجام دهید محاسبه می شود و به نرخ دلار آن زمان بستگی دارد. 

## آموزش قدم به قدم مراحل ثبت نام در آزمون تافل

برای ثبت نام در این آزمون باید اول یک حساب در [سامانه تافل iBT](https://toeflibt.ets.org) باز کنید، اطلاعات خود را تکمیل کنید، و هزینه آزمون را با کارت بانکی بین‌المللی یا پی پل پرداخت کنید. متاسفانه به دلایل تحریم هایی که برای ایران وضع شده، انجام مرحله پرداخت دشوار شده است. 

- بیشتر بخوانید: [آموزش قدم به قدم مراحل ثبت نام در آزمون تافل iBT](toefl-signup-tutorial.md)


## ثبت نام در آزمون تافل با کافی نت دی

![خدمات ثبت نام در آزمون تافل](../media/toefl-signup.jpg)

یک از خدمات کافی نت دی، ثبت نام متقاضیان در آزمون های بین المللی مثل آزمون تافل می باشد. شما می توانید با مراجعه به صفحه زیر، جزئیات این خدمت را مشاهده کنید. 

[خدمات ثبت نام در آزمون تافل](../services/toefl-signup.md)
