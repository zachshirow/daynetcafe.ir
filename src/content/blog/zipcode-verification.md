---
postid: 250212081641
aliases:
  - فرایند احراز نشانی برای دریافت خدمات مربوط به پلاک و مجوز ها به چه صورت است؟
description: در این مقاله به بررسی فرایند احراز نشانی که انجام آن یکی از پیش قدم های دریافت خدماتی مانند تعویض پلاک و نیز دریافت مجوز های صنفی می باشد می پردازیم.
date: 2025-02-12
tags:
  - وبلاگ
  - سخا
  - پست
  - پلاک
image: ../media/zipcode-verification.jpg
authors:
  - zachshirow
  - hemra
---


در این مقاله به بررسی فرایند احراز نشانی که انجام آن یکی از پیش قدم های دریافت خدماتی مانند تعویض پلاک و نیز دریافت مجوز های صنفی می باشد می پردازیم. 

به فرآیندی که طی آن باید آدرس محل سکونت یا کسب و کار شخص در سامانه ثبت شود و مامور پست به نشانی ثبت شده مراجعه  و  نشانی را تایید نماید ، احراز نشانی می گویند. به دلیل الکترونیکی شدن خدمات سازمان ها و ادارت، آدرس محل سکونت و کسب وکار افراد از اهمیت بسیار زیادی برخوردار است ، مخصوصا سازمان ها ، ادارات و شرکت هایی که این افراد از آن ها درخواست خدمات پستی دارند.

به دلیل همین اهمیت بسیار بالا، آدرس اشخاص باید به صورت مطمئن و معتبر تایید و احراز شود ، شرکت پست سامانه ای را برای این منظور راه اندازی نموده است و آدرس افراد( محل سکونت یا کسب و کار) را طی فرایندی تایید و احراز می کنند و اطلاعات احراز را در اختیار سازمان ها قرار می دهد. خدمات احراز نشانی به دلایل مختلفی انجام می شود که در ادامه به تفصیل بیان می شود.
## فرآیند احراز نشانی

احراز فرآیندی است که طی آن باید آدرس محل سکونت یا کسب و کار شخص در سامانه ثبت شود و مامور پست به نشانی ثبت شده مراجعه  و  نشانی را تایید نماید. نتیجه این فرآیند در اختیار سازمان های مرتبط قرار می گیرد تا برای ارسال مدارکی مثل : گذرنامه ، کارت وسیله نقلیه ، کارت سوخت ، کارت اصناف و… مورد استفاده قرار گیرد.

درسال های قبل به دلیل اشتباه بودن اطلاعات آدرس افراد و معتبر نبودن کدپستی محل ، مدارک مهم هویتی یا اسناد مالکیت وسایل نقلیه به آدرس اشتباه ارسال می شد و  شخص برای دریافت مدارک خود به زحمت می افتاد که با راه اندازی این سامانه این مشکل به حداقل می رسد و مدارک هویتی اشخاص قطعا به دستشان خواهد رسید.

برای احراز نشانی اول باید به سامانه سخا مراجعه کنید و پس از تکمیل اطلاعات روی قسمت "احراز نشانی پستی" کلیک کنید. 

> سامانه سخا: [sakha.epolice.ir/portal/login](sakha.epolice.ir/portal/login)

سپس در قسمت احراز نشانی باید کد پستی خود را وارد کنید. مرحله بعدی این هست که به سایت اداره پست هدایت می شوید و در آنجا برای خدمت احراز نشانی باید درخواست خود را ثبت کنید.  

## انواع احراز نشانی

انجام احراز برای دو دسته از خدمات اجباری است و بدون انجام آن،  این خدمات توسط سازمان ها و ادارت انجام نمی گیرد. مراحل ثبت و شرایط این احراز نشانی ها باهم متفاوت است. 

1. خدمات پلاک ( خودروی نوشماره – خدمات نقل و انتقال پلاک -خودروی مزایده)
2. دریافت مجوز ( پروانه کسب – هر نوع مجوز کسب و کار – مشاغل خانگی)

### 1. خدمات پلاک

- احراز نشانی خدمات پلاک با همکاری پلیس فراجا انجام می شود و افرادی که خودروی صفر از کارخانه تحویل می گیرند برای پلاک زدن خودروی خود باید احراز برای آدرس فعلی محل سکونت خود انجام دهند ، به دلیل اینکه شاید فرد در زمان ثبت نام خودرو در محل دیگری ساکن بوده و با آن آدرس ثبت نام نموده ولی در حال حاضر در مکان دیگری ساکن است و در صورت عدم احراز مدارک خودرو به آدرس اشتباه ارسال خواهد شد. 
- افرادی که خودرویی را معامله نموده و درخواست خدمات نقل و انتقال پلاک دارند. 
- فردی که برنده خودروی مزایده ای شده و قصد پلاک زدن خودرو را دارد ،باید احراز نشانی برای آدرس فعلی محل سکونت خود انجام دهند.
### 2. دریافت مجوز

احراز نشانی مجوز با همکاری سامانه مجوز انجام می شود و افرادی که قصد دریافت هرگونه مجوز را دارند ( پروانه کسب، مشاغل خانگی، پروانه نظام مهندسی، پروانه بهره برداری، مجوز فعالیت، پروانه کشاورزی،  پروانه دامداری و… )، باید احراز نشانی برای آدرس کسب و کار خود انجام دهند.


> **نکته مهم:** احراز  برای خدمات پلاک و دریافت مجوز به صورت مجزا از یکدیگر انجام می شود. مثلا اگر شما درخواست احراز نشانی برای خدمات پلاک انجام داده و تایید شده باشد و الان قصد دریافت مجوز دارید باید برای دریافت مجوز خود درخواست احراز نشانی مجزا و جدید انجام دهید.

 
## مدارک مورد نیاز احراز نشانی

1. اطلاعات شناسنامه ای دقیق شخص
2. کدپستی دقیق محل ( محل سکونت / محل کسب و کار)

