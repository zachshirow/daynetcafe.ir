---
postid: 250210191916
aliases:
  - اطلاعیه سازمان حج برای انتخاب کاروان حج تمتع 1404
description: ""
date: 2025-01-08
tags:
  - وبلاگ
image: ../media/karavan-tamato-1404.jpg
authors:
  - zachshirow
  - hemra
---

| ساعت شروع                               | استان                                                                  |
| --------------------------------------- | ---------------------------------------------------------------------- |
| از ساعت 10 صبح روز چهارشنبه  19/10/1403 | خراسان رضوی – خراسان شمالی – خراسان جنوبی – گلستان – سیستان و بلوچستان |
| از ساعت 10 صبح روز پنج شنبه  20/10/1403 | سایر استان‌های کشور                                                    |

مهلت انتخاب کاروان حج تمتع برای حاجیانی که قصد تشرف به حج را در سال 1404 دارند اعلام شد. 

## واجدین شرایط ثبت نام

الف) افرادی که بر اساس اعلام قبلی سازمان حج و زیارت با مراجعه به سامانه My.haj.ir اقدام به پیش ثبت­نام نموده و وجه مربوطه را واریز کرده‌اند.

ب) افرادی که در کاروان‌های حج تمتع سال 1399 نام‌نویسی، وجوه مربوطه را پرداخت و تاکنون انصراف نداده‌اند.

از آنجا که اولویت ثبت ­نام در کاروان با واجدین شرایط (بند الف و ب) مندرج در این اطلاعیه می‌باشد، از این‌رو بمنظور رعایت حقوق این دسته از افراد و ایجاد امکان بررسی و انتخاب کاروان مورد نظر، فرآیند پیش ثبت‌نام از ساعت 23:00 روز دوشنبه 17/10/1403 متوقف خواهد شد و این عزیزان از تاریخ شروع ثبت­نام قطعی تا ساعت 23:00 روز دوشنبه مورخ 24/10/1403 برای انتخاب کاروان و تکمیل فرآیند ثبت­نام فرصت خواهند داشت.

## نحوه انتخاب و ثبت‌نام در کاروان

انتخاب کاروان و ثبت‌نام در آن با مراجعه به نشانی اینترنتی [my.haj.ir](https://my.haj.ir) و بصورت غیرحضوری بوده و متقاضیان می‌بایست ابتدا نسبت به انتخاب و ثبت‌نام در یکی از کاروان‌های استان محل سکونت خود مبادرت کرده و سپس حداکثر ظرف مدت 48 ساعت به دفتر مدیر کاروان‌ مراجعه و سایر مراحل ثبت‌نام (تحویل مدارک، انجام معاینات، اخذ تأییدیه پزشکی) را پیگیری نمایند.


## مدارک مورد نیاز هنگام مراجعه به دفتر مدیر کاروان برای قطعی نمودن ثبت‌نام

1. اصل قبض ودیعه‌گذاری اولیه (بجز ثبت­نام شدگان در کاروان­های حج سال 1399).
2.  کارت ملی.

## مدارک لازم دیگر

زمان تحویل سایر مدارک مورد نیاز از قبیل: گذرنامه معتبر و عکس، پس از انجام ثبت‌نام، از طریق مدیرکاروان به متقاضی اعلام خواهد شد. ضروری است از هم‌اکنون نسبت به آماده‌سازی گذرنامه معتبر و عکس اقدام گردد. ضمناً تمامی متقاضیان اعزام برای سفر حج تمتع سال 1404 لازم است دارای گذرنامه حداقل با تاریخ اعتبار10/09/1404 باشند.

## هزینه تشرف

هزینه قطعی این سفر معنوی بر مبنای مخارج ارزی و ریالی برای هر زائر محاسبه و مبلغ نهایی آن متناسب با گروه قیمتی هر کاروان تعیین شده ‌است. ضروری است پس از انتخاب کاروان مورد نظر، مبلغ باقیمانده هزینه سفر حداکثر ظرف یک هفته از طریق سامانه‌ حج و زیارت به نشانی [my.haj.ir](http://reserve.haj.ir/) پرداخت گردد.

## تذکرات مهم

1. قطعی شدن ثبت­نام در کاروان منوط به ارائه مدارک در مهلت مقرر (48 ساعت پس از انتخاب کاروان) به مدیر‌کاروان می‌باشد، در غیر اینصورت رزرو و ثبت‌نام اولیه در کاروان انتخابی (به دلیل عدم تکمیل مراحل)، باطل و منصرف تلقی شده، ظرفیت خالی کاروان در اختیار سایر واجدین شرایط قرار می گیرد.
2. امکان تشکیل گروه برای متقاضیانی که قصد تشرف با یکدیگر و در یک کاروان را دارند، در سامانه پنجره واحد فراهم شده است، لیکن با توجه به محدودیت ها و ضوابط بانکی، هر یک از افراد می بایست شخصاً نسبت به پرداخت هزینه مابه التفاوت سفر خود اقدام نماید.
3. به محض تکمیل ظرفیت کاروان ها ، عملیات ثبت­نام در سطح استان متوقف خواهد شد.
4. انتخاب و ثبت‌نام متقاضی در کاروان‌هایی میسر خواهد ‌بود که با اطلاعات درج شده متقاضی از حیث استان، شهرستان محل اعزام و مذهب در مرحله پیش ثبت‌نام مطابقت داشته باشد.
5. متقاضیان پس از قطعی نمودن ثبت‌نام باید رسید مربوطه را از مدیر کاروان دریافت و ضمن مطالعه مندرجات آن، رسید ثبت‌نام را نزد خود نگهداری نمایند.
6. چنانچه متقاضی پس از ثبت‌نام قطعی در مهلت اعلام شده از سوی کاروان نسبت به انجام سایر مراحل اقدام نکند، منصرف از سفر تلقی شده و ثبت­نام وی در کاروان بصورت یک طرفه و سیستمی ابطال می‌گردد و درصورت تمایل به ثبت­نام مجدد می­بایست، مراحل را مجدداً در سایر ظرفیت­های خالی دنبال نماید.
7. متقاضیان محترم، می­بایست پس از اعلام مدیر کاروان به پزشک و یا مراکز پزشکی که از سوی ایشان معرفی می‌گردد، مراجعه و درصورت تأیید سلامت و توان جسمی، مراحل نهایی سفر خود را دنبال نمایند؛ بدیهی است درصورت عدم مراجعه به موقع به پزشک و انجام معاینات مربوطه و یا عدم تأیید استطاعت بدنی، فرآیند ثبت‌نام و اعزام متوقف و سایر افراد حائز شرایط جایگزین خواهند شد.
8. آن دسته از متقاضیان اعزام به حج تمتع، در صورتیکه احتمال می­دهند ممنوع‌الخروج باشند، در اولین فرصت با مراجعه به مراکز مربوطه از وضعیت خروج خود اطمینان حاصل نمایند. بدیهی است جبران و پرداخت هرگونه خسارات مالی احتمالی در این‌خصوص بر عهده شخص متقاضی خواهد بود.

## نحوه پرداخت وجه قربانی زائران

 پس از توافق با بانک توسعه اسلامی و نهایی شدن میزان وجه قربانی، مراتب از طریق مدیر کاروان به اطلاع زائرین خواهد رسید تا نسبت به واریز مبلغ آن به حسابی که از سوی سازمان اعلام می‌شود، اقدام نمایند.

## برای آگاهی بیشتر متقاضیان محترم تشرف اعلام می گردد

1. با توجه به اینکه در حج تمتع بسیاری از امور از جمله اجاره مسکن حجاج بر اساس مقررات وزارت حج و عمره کشور میزبان ساماندهی و به اجرا گذاشته می‌شود و سازمان حج و زیارت برای انتخاب هتل‌ها و یا تقسیم ظرفیت‌ها با محدودیت‌هایی روبروست؛ بنابراین سرانه زائری اسکان حجاج در مدینه منوره و مکه مکرمه حدود چهار متر مربع و حداکثر برای اسکان 4 نفر در هر اتاق می‌باشد.
2. سازمان حج و زیارت تلاش نموده است تا اسکان حجاج در مدینه منوره را در هتل های نزدیک­ به حرم شریف نبوی (منطقه مرکزی) فراهم نماید، لیکن در مکه مکرمه با عنایت به شرایط خاص جغرافیائی اسکان، هتل­های مورد استفاده حجاج در مناطق مختلف می­باشد که با توجه به بعد مسافت تا مسجدالحرام، زائرین گرامی برای تشرف به حرم از اتوبوس‌های مخصوص «حجاج ایرانی» که از مناطق مختلف به ایستگاه‌های اطراف حرم تردد می‌نمایند، استفاده ‌خواهند نمود.
3. با عنایت به مطالب یادشده، هزینه مسکن هر زائر با توجه به محل اسکان در مدینه منوره و مکه مکرمه محاسبه و تعیین گردیده است. بنابراین یکی از دلایل اساسی تفاوت هزینه‌های هر کاروان، مکان اقامت آنان در هر یک از دو شهر مذکور می­باشد.
4. با توجه به اینکه بر اساس اختلاف گروه قیمتی محل اسکان حجاج ، هزینه سفر هر کاروان نیز متفاوت بوده و در زمان انتخاب کاروان، برای متقاضیان محترم  قابل رویت می‌باشد ؛ از این‌رو توصیه می‌شود از ابتدا دقت کافی در انتخاب کاروان خود را داشته باشند؛ زیرا به دلیل ایجاد مشکلات اجرایی، جابه‌جایی زائر از کاروانی به کاروان دیگر مقدور نخواهد بود.

---

در کافی نت دی، ما کلیه خدمات مربوط به ثبت نام حج و انتخاب کاروان را انجام می دهیم. 

> [کلیه خدمات ثبت نام حج عمره و تمتع](../services/haj-signup.md)