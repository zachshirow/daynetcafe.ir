---
postid: 250212080450
aliases:
  - شرایط دریافت وام ازدواج و آخرین جزئیات این طرح حمایتی
description: در این مقاله به تفصیل در مورد جزئیات وام ازدواج مانند مبلغ آن، مدارک لازم، مراحل دریافت آن و شرایط مخصوص آن می پردازیم.
date: 2025-02-12
tags:
  - وبلاگ
image: ../media/wedding-loan.jpg
authors:
  - zachshirow
  - hemra
---


در این مقاله به تفصیل در مورد جزئیات وام ازدواج مانند مبلغ آن، مدارک لازم، مراحل دریافت آن و شرایط مخصوص آن می پردازیم. 

در کشور ما برای راحت تر کردن امر ازدواج تسهیلات خاصی برای زوج ها در نظر گرفته شده است که شروع زندگی مشترک را برای زوج های جوان تا حدودی راحت تر می نماید. یکی از اساسی ترین تسهیلات ارائه شده، وام ازدواج می باشد. این تسهیلات با کارمزد 4 درصد و با بازپرداخت 120 ماهه به افراد پرداخت می شود. در ادامه این مقاله به بررسی جزئیات دقیق وام ازدواج خواهیم پرداخت. 

## شرایط دریافت وام ازدواج

برای دریافت این وام زوجین  باید شرایط زیر را داشته باشند:

زوجین باید ایرانی باشد یعنی تابعیت ایران داشته باشند.

زوجین دارای عقدنامه رسمی (عقد دائم) باشند.

کلیه شهروندان ایرانی خارج از کشور که گواهی ازدواج آنـها توسط سفارت جمهوری اسلامی ایران در خارج از کشور صادر شده ، قادر به ثبت نام بوده و گواهی ازدواج آنها که ممهور به مهر کنسولگری ایران در کشور مذکور می‌باشد به عنوان سند ازدواج تلقی می‌گردد.

اقرارنامه ازدواج یا هر مدرک مشابه که در سایر ادیان رسمی توسط مراکز اقلیت‌های دینی در داخل کشور مورد تایید قرار گیرد معادل عقدنامه تلقی گردیده و این متقاضیان نیز قادر به ثبت نام خواهند بود.

با توجه به اینکه به هر ایرانی یکبار تسهیلات وام ازدواج تعلق می گیرد، چنانچه متقاضی این وام قبلا را دریافت نکرده باشد، (حتی در ازدواج دوم یا بیشتر) می تواند این وام را دریافت نماید .

تسهیلات وام ازدواج به زوج‌هایی که تاریخ عقد آنها بعد از 1399/01/01  باشد ، پرداخت می‌گردد.
 
 
## مبلغ وام ازدواج سال 1403

برای مردها اگر سن ازدواج زیر 25 سال و برای خانم ها زیر 23 سال باشد، مبلغ  350 میلیون تومان برای هر نفر تعلق می گیرد.

اگر سن ازدواج برای مرد و زن بالاتر از سن ذکر شده در بالا باشد مبلغ 300 میلیون تومان برای هر نفر تعلق می گیرد.

در صورت داشتن سهمیه ایثارگری و داشتن سابقه تایید شده در سامانه بنیاد شهید و امور ایثارگران مبلغ وام تعلق گرفته دوبرابر خواهد شد.
 

## مدارک لازم جهت ثبت نام اولیه 

- شناسنامه و یا کارت ملی زوجین (زن و مرد)
- داشتن شماره همراه به نام شخص ثبت نام شونده (زن / مرد)
 

## مراحل ثبت نام و دریافت وام 350 میلیونی

1. ثبت نام جداگانه برای هر نفر در سامانه بانک مرکزی و انتخاب بانک
2. دریافت پیامک تعیین شعبه از بانک مرکزی
3. مراجعه به شعبه تعیین شده و تکمیل مدارک
4. دریافت وام
 

## 1) ثبت نام اولیه و انتخاب بانک

در مرحله اول باید هر یک از زوجین به سامانه بانک ملی به آدرس https://ve.cbi.ir/Register.aspx مراجعه کنند و نسبت به ثبت نام اولیه اقدام کنند. 

در هنگام ثبت نام اولیه باید یک بانک و شعبه پیشنهادی را در سامانه انتخاب شود که با توجه به ظرفیت هر بانک و شعبه بعد از فرا رسیدن نوبت برای دریافت وام به همان شعبه پیشنهادی یا در صورت نداشتن ظرفیت به شعبه دیگری ارجاع داده می شوید.

قبل از انتخاب بانک، بهتر است که با تحقیق و بررسی‌های لازم، شرایط و شروط مختلف بانک‌ها را مقایسه کنید. مطالعه نظرات و تجارب دیگران نیز می‌تواند به شما در این زمینه کمک کند.
 
> **بهترین بانک برای وام ازدواج کدام است؟**
> 
> بر اساس تجربه ، بهترین بانک ها برای دریافت وام و داشتن ملایمت و نرمی شرایط ضامنین و سرعت پرداخت وام بانک های خصوصی شامل : سینا ، ملل ، آینده ، شهر و … می باشند. به دلیل اینکه بانک های مهم و بزرگ مثل بانک سپه ، ملی، ملت، تجارت و… متقاضیان زیادی دارند و تعداد افراد در نوبت بسیار بالاست ، انتخاب این بانک ها باعث می شود زمان زیادی را در نوبت دریافت وام باشید و توصیه می شود برای دریافت وام بانک های خصوصی اشاره شده را انتخاب کنید.
 
پس از انتخاب بانک و شعبه مورد نظر، منتظر دریافت پیامک از طرف سامانه باشید و سپس با همراه داشتن مدارکی که در ادامه شرح داده می شود به این بانک مراجعه کنید. 

## مدارک لازم برای مراجعه به بانک

زوجین بعد از دریافت پیامک انتخاب شعبه بانک، لازم است مدارک زیر را تهیه کرده و به بانک مراجعه کنند:

1. اصل و کپی سند ازدواج (عقد نامه)
2. اصل و کپی از تمام صفحات شناسنامه  زن و مرد (حتی اگر فقط یکی از زوجین متقاضی دریافت وام باشد)
3. گواهی کد پستی و آدرس دقیق محل سکونت زوجین [[احراز نشانی پست]]
4. برگ ثنا وام گیرنده
5. پرینت کد رهگیری 10 رقمی دریافت شده از سامانه اینترنتی ازدواج
6. اصل و کپی از شناسنامه و کارت ملی ضامن ها
7. برگ ثنا ضامن ها

> **نکته مهم:** با توجه به اطلاعیه جدید بانک مرکزی برای گرفتن وام ازدواج، نیازی به کارت معافیت یا پایان خدمت نیست. 

 
## شرایط ضامنین

طبق دستورالعمل بانک مرکزی پس از اعتبارسنجی وام گیرندگان و در صورت داشتن رتبه اعتباری متناسب با دریافت یک فقره سفته و یا چک و یک نفر ضامن امکان دریافت وام وجود دارد. ضامنین می توانند کارمندان ، بازنشستگان و نیروهای نظامی باشند همچنین کاسب ها با پروانه کسب می توانند ضامن شوند. در صورت نداشتن رتبه اعتباری متناسب وام گیرنده با دو ضامن و دریافت چک یا سفته امکان دریافت وام وجود دارد.
 
 
## نحوه بازپرداخت و اقساط وام ازدواج

- باز پرداخت این وام 120 ماهه (10 ساله) و با کارمزد 4 درصد است و زمان پرداخت اولین قسط یک ماه پس از دریافت آن است. 
- اقساط وام 300 میلیون تومانی حدودا دو میلیون و ۷۲۷ هزار تومان می باشد.
- اقساط وام 350 میلیون تومانی حدودا سه میلیون و ۱۸۱ هزار تومان می باشد.
 
هر ساله در انتهای سال یا بهتر می توان گفت ابتدای سال جدید اقساط (مثلا انتهای سال اول می شود قسط 13 ام) کارمزد وام دریافت می شود که این مبلغ جدای از اقساط ماهیانه توسط وام گیرنده پرداخت می شود.
 
 
## نکات مهم برای دریافت وام ازدواج

- حدقل سن برای دریافت وام برای دختران 13 سال تمام شمسی و برای پسران 15 سال تمام شمسی می باشد.
- به افراد بالای 50 سال وام ازدواج تعلق نمی گیرد.
- وام ازدواج به هیچ وجه دوبار پرداخت نمی گردد و هر فرد تنها یکبار می تواند از این تسهیلات استفاده نماید.

## سوالات متداول

**آیا وام ازدواج به ازدواج دوم تعلق می گیرد؟**

بله فقط در صورتی که در ازدواج اول از تسهیلات وام ازدواج دریافت نکرده باشید.

**آیا دریافت وام ازدواج محدودیت سنی دارد؟**

بله، حداقل سن برای خانم ها 13 سال و برای آقایان 15 سال و حداکثر سن 50 سال می باشد. 

**برای دریافت وام ازدواج ثبت نام برای یکی از زوجین (زن یا مرد) کافی است؟**

خیر، برای هر کدام از زوجین باید ثبت نام جداگانه انجام شود.