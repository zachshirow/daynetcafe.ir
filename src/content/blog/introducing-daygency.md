---
aliases:
  - کافی نت دی در ایران، daygency در جهان
  - معرفی daygency
description: برای معرفی کسب و کارمان به جهان و رسیدن به پروژه های بین المللی و درآمد دلاری تصمیم گرفتیم که یک وبسایت انگلیسی با نام daygency ایجاد کنیم.
date: 2025-04-04
tags:
  - وبلاگ
  - کافی_نت_دی
  - درباره_ما
image: ../media/introducing-daygency.jpg
authors:
  - zachshirow
  - hemra
---

من زکریا شیرمحمدلی با کمک برادرم همرا شیرمحمدلی کافی نت دی رو در دی ماه 1403 افتتاح کردیم و در حال حاضر که این مطلب رو می نویسم بیش از سه ماه از زمان افتتاح این کسب و کار گذشته است. 

برای معرفی کسب و کارمان به جهان و رسیدن به پروژه های بین المللی و درآمد دلاری تصمیم گرفتیم که یک وبسایت انگلیسی با نام daygency ایجاد کنیم.

## هدف: تعامل با جهان و رسیدن به درآمد دلاری

از خیلی وقت پیش این ایده رو در ذهن مون داشتیم که به سمت کار کردن روی پروژه های بین المللی برویم و درآمد دلاری داشته باشیم. 

این ایده این روز ها خیلی بیشتر از قبل ذهنمان را مشغول کرده است. در حال حاضر در فروردین 1404 قیمت دلار با جهش خیلی زیادی که داشته به بالای 105 هزار تومان رسیده و عملا شغل های خدماتی مثل ما که کافی نت داریم را با چالش روبرو کرده است. 

در حال حاضر اولا امکان این نیست که قیمت ها رو خیلی بالا ببریم و دوما اگر هم بالا ببریم نمی توانیم به قدری بالا ببریم که آن ارزشی که در گذشته دریافت می کردیم را دریافت کنیم. 

بر همین اساس بیشتر تلاش مان را در کافی نت دی روی این گذاشتیم که به سمت درآمد دلاری برویم چونکه اینطوری تکلیفمان روشن است و به نسبت درآمد ثابت تری خواهیم داشت. 

تعدادی پروژه دلاری هم انجام دادیم مثل ثبت نام در صرافی kcex که طعم درآمد دلاری را دوباره چشیدیم و دیدیم که در این دوره و زمانه نمی توان مثل گذشته فقط به درآمد ریالی اکتفا کرد. الان بیشتر از هر موقع باید تلاش کنیم که درآمدمان را دلاری کنیم. 

بر همین اساس تصمیم گرفتیم که از شکل و شمایلی که این وبسایت فارسی کافی نت دی دارد استفاده کنیم و یک وبسایت انگلیسی درست کنیم و مطالب منحصر به فرد در آن منتشر کنیم تا بلکه از این طریق بتوانیم با جهان ارتباط برقرار کرده و پروژه های دلاری بگیریم. 

## استفاده از دامنه کافی نت دی یا انتخاب دامنه جدید

البته یک ایده و مشکلی هم وجود داشت که ذهنم رو مشغول می کرد. "آیا از دامنه کافی نت دی استفاده کنم یا اینکه کلا یک دامنه دیگه بگیرم؟". 

به جواب این سوال وقتی رسیدم که کمی فکر کردم و دیدم که اصولا معنای کافی نت در جهان آنگونه که در ایران استفاده می شود جا افتاده یا اینکه خیر. 

## معنای کافی نت در ایران و جهان

شما هیچ کجای جهان یک کسب و کاری رو پیدا نمیکنید مثل کافی نت های ایران که بیان همه کارهای تکنولوژی رو در ازای دریافت مبلغ براتون انجام بدهند. اصلا در جهان چیزی به نام کافی نت اون طوری که در ایران جا افتاده وجود ندارد. 

کسب و کار کافی نت دی هم در واقع کافی نت نیست. ما در کافی نت دی نمی آییم به مشتریان مان دسترسی سیستمی بدهیم. بلکه مانند یک اداره مشتری از ما درخواست می کند فلان کار را برایشان انجام بدهیم و ما برای آنها انجام می دهیم. 

> پس اون معنای کافی نت که در واقع جایی هست که مردم به آنجا بروند و خودشان پشت سیستم بنشینند و کارهایشان را انجام بدهند دیگر در اکثر جاها وجود ندارد و کافینتچی ها در ایران کسانی هستند که خودشان پشت سیستم هستند و کارهارا انجام می دهند و مشتری فقط اطلاعات لازم را ارائه می کند. 

می شود گفت همین هم روش بهتری است چونکه در این دوره و زمانه با اینکه علم پیشرفت کرده و مردم به تکنولوژی نزدیک تر شده اند با این حال چون دغدغه فکری آنها زیاد است نمی خواهند خودشان را درگیر کارهای سیستمی و اینترنتی کنند. 

کافی نت های امروزی این دغدغه فکری را از مشتری میگیرند و با مهارت هایی که دارند در سریعترین زمان به مشتری خدماتی را که نیاز دارد ارائه می کنند. 

کافی نت دی نیز در همین راستا قرار میگیرد و ما در کافی نت دی قصد این را نداریم که به مشتریان سیستم ارائه بدهیم تا خودشان با آن کار کنند. بلکه می خواهیم دغدغه فکری شان را حذف کنیم و به آنها در کوتاهترین زمان کمک کنیم. 

بر همین اساس اکثر کافی نت ها و مخصوصا کافی نت دی از معنای اصلی کافی نت در ایران و جهان فاصله گرفته ایم و تبدیل شده ایم به یک دفتر ارائه دهنده خدمات اینترنتی. 

## معرفی daygency

با توجه به اینکه کسب و کار ما در واقع کافی نت هست اما از مدل کسب و کاری که کافی نت های اصلی دارند فاصله گرفته است و اینکه در جهان به عنوان کافی نت شناخته نمی شود تصمیم گرفتیم که برای تعامل با بازارهای جهانی، نام کسب و کار را تغییر بدهیم. 

پس نام "کافی نت دی" را در وبسایت انگلیسی مان به "Day Agency" یا به طور خلاصه "daygency" تغییر دادیم و بر این اساس کل برندینگ کافی نت دی را تغییر دادیم تا با مدل کسب و کاری مان سازگار باشد. 

آدرس وبسایت انگلیسی ما: 

https://daygency.ir

طبق صحبت ها و تصمیماتی که گرفتیم به این نتیجه رسیدیم که agency یا آژانس به مدل کسب و کار کافی نت دی شباهت بیشتری دارد و این تغییر را ایجاد کردیم. اما در بازارهای داخلی از همان "کافی نت دی" در وبسایت و شبکه های اجتماعی مان استفاده خواهیم کرد. 

## آیا صلاحیت کار کردن در سطح بازار های بین المللی را داریم؟

همیشه از زمانی که یادم بیاید این سوال را از خودم می پرسیدم. برای رسیدن به صلاحیت و توانایی کار کردن در بازار های بین المللی نیاز هست که بسیار تلاش کنیم و چیزهای زیادی یاد بگیریم و تجربه کسب کنیم. به اصطلاحی باید اوایل کارمان خاک بخوریم. 

من همیشه کمالگرا بوده ام و گاهی اوقات هم اهمال کاری می کرده ام اما به جایی رسیدم که به خودم گفتم بسه دیگه و باید هر طور که شده هر کاری می تونم انجام بدم تا به هدف هام برسم. 

میشه گفت صلاحیت و مهارت های لازم رو هم من و برادرم همرا تا اینجای کار کسب کرده ایم. در ادامه به معرفی کوتاهی از هر دو نفرمان می پردازم. 

### **[زکریا شیرمحمدلی](/authors/zachshirow)**


<img src="https://daynetcafe.ir/static/zachshirow.jpg" alt="zachshirow" class="w-1/3" />

من یک جوان 26 ساله هستم که تحصلات کارشناسی ام رو در دانشگاه مازندران در رشته آموزش زبان انگلیسی در سال 1401 به اتمام رساندم. سپس در سال 1402 در برنامه سربازمعلم در رشته دبیری زبان انگلیسی قبول شدم و در حال حاضر در ماه های آخر خدمت به سر می برم. تجربه کاری در دفتر بین الملل دانشگاه رو دارم و کارهایی نظیر طراحی گرافیک و برنامه نویسی و کارهای اداری رو برای اونها انجام دادم. همینطور یک سال هم تجربه کار کردن در رشته حسابداری رو در سال 1403 دارم. با توجه به تجربیاتی که کسب کردم به این نتیجه رسیدم که ایجاد کافی نت دی و پس از اون، کار کردن در بازار های بین المللی یک تصمیم خوب و عاقلانه بود. 

### **[همرا شیرمحمدلی](/authors/hemra)**

<img src="https://daynetcafe.ir/static/hemra.jpg" alt="hemra" class="w-1/3" />

من هم جوانی 24 ساله هستم و به مدت دو سال در رشته مترجمی در دانشگاه طباطبایی تهران به تحصیل مشغول بودم که تصمیم گرفتم از این دانشگاه استعفا بدهم و سپس برای شرکت در آزمون دانشگاه های خارجی مانند ژاپن و ترکیه درس بخوانم. در طول مدت تحصیل و سپس ترک تحصیل به انجام پروژه های ترجمه انگلیسی/فارسی مشغول بوده ام و همینطور در دفتر بین الملل دانشگاه مازندران نیز کار کرده ام. در حال حاضر برای آزمون دانشگاه ترکیه آماده می شوم و تا زمانی که آزمون بدهم در کافی نت دی مشغول به کار شده ام و در این مکان تولید محتوا انجام می دهم و پروژه های مشتریان را انجام می دهیم. 

