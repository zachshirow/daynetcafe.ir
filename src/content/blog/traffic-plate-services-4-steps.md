---
postid: 250212082547
aliases:
  - دریافت خدمات تعویض پلاک در 4 مرحله
description: در این مقاله به صورت کامل به بررسی 4 مرحله برای انجام خدماتی مانند تعویض پلاک می پردازیم و نکات و جزئیات مهمی در این موضوع بیان می کنیم.
date: 2025-02-12
tags:
  - وبلاگ
  - پلاک
image: ../media/traffic-plate-services-4-steps.jpg
authors:
  - zachshirow
  - hemra
---


در این مقاله به صورت کامل به بررسی 4 مرحله برای انجام خدماتی مانند تعویض پلاک می پردازیم و نکات و جزئیات مهمی در این موضوع بیان می کنیم.

مرکز تعویض پلاک همانطور که از نام آن مشخص است مراکزی هستند که تحت نظارت نیروی انتظامی خدمات مربوط به تغییر یا تعویض پلاک وسایل نقلیه را انجام می دهند.

چندین سال قبل، برای انجام خدمات مربوط به پلاک خودرو افراد  به صورت حضوری به این مراکز مراجعه می کردند و ساعت های طولانی و زیادی را در صف برای انجام خدمات خود می گذراندند.

ولی در2 سال اخیر سامانه دریافت نوبت اینترنتی راه اندازی شده که افراد می توانند برای انجام خدمت مورد نظر خود به صورت اینترنتی نوبت دریافت کرده و بدون معطلی خدمت مورد نظر خود را راس ساعت انتخابی در مرکز تعویض پلاک انجام دهند.

به این ترتیب هم در زمان افرادی که قصد دریافت خدمات مربوط به پلاک را دارند ، صرفه جویی می شود و هم خدمات با سرعت بیشتری انجام می شوند.
 
## خدماتی که در مراکز تعویض پلاک ارائه می شوند

- نقل و انتقال پلاک (انتقال پلاک از شخصی به شخص دیگر)
- کارت شناسایی المثنی
- پلاک المثنی
- تغییر کد پلاک مالک(از شهری به شهر دیگر)
- تعویض ارکان وسیله نقلیه(اتاق،شاسی،موتور و رنگ)
- سند مالکیت المثنی
- اصلاح مشخصات
- فک رهن
- پلاک مجازی
- مزایده ای
- نوشماره (تولید داخل / وارداتی)
- تعویض پلاک سرقتی/پلاک مفقودی
 
## مراحل دریافت نوبت 

1. پرداخت بدهی های وسیله نقلیه
2. احراز نشانی خریدار
3. دریافت نوبت
4. مراجعه حضوری در زمان مشخص شده و انجام خدمات 
 
### 1. پرداخت بدهی های وسیله نقلیه

برای دریافت نوبت ، ابتدا باید همه بدهی های مربوط به وسیله نقلیه ( موتور سیکلت ،سواری ، وانت و ماشین سنگین) پرداخت و تسویه شوند.

بدهی را از این سامانه باید پرداخت کرد:  https://serwis.ir/toll/

بدهی های وسایل نقلیه شامل  موارد زیر است:

- مالیات نقل و انتقال
- عوارض شهرداری
- خلافی (جرایم راهنمایی و رانندگی)
- عوارض آزادراهی
- مالیات سالانه (فقط برای وسایل نقلیه باری و مسافری)
- پرداخت عوارض طرح ترافیک(تهران) 

 
> نکته: برای خودروهای مزایده ای فقط مالیات نقل و انتقال پرداخت می شود و بقیه موارد (خلافی ، عوارض آزادراهی) نیاز به پرداخت ندارند.
 
### 2. احراز نشانی خریدار

برای خدماتی که پلاک جدید روی خودرو نصب می شود حتما باید احراز نشانی برای شخصی که قرار است خودرو به نام وی شود ، انجام شود یعنی مامور پست به نشانی شخص مراجعه نماید و نشانی وی را تایید نماید.
قبلا برای احراز نشانی از شخص مدارک مختلفی مثل اجاره نامه ، قبض برق ، سند مالکیت و چیزهایی مشابه اینها دریافت می شد ولی با ایجاد فرآیند جدید برای همه باید احراز نشانی توسط پست انجام و تایید شود. مدت اعتبار احراز نشانی 365 روز (یک سال ) است و بعد از اتمام این مدت باید احراز نشانی مجدد در سیستم ثبت شود.

> بیشتر بخوانید: [فرایند احراز نشانی برای دریافت خدمات مربوط به پلاک و مجوز ها به چه صورت است؟](zipcode-verification.md)

### 3. دریافت نوبت

با توجه به موقعیت جغرافیایی خود به سایت نوبت اینترنتی مراجعه کرده و برای مرکز موردنظر و برای تاریخ و زمان مشخص نوبت دریافت می شود. برای هر شخص و با هر کدملی برای یک روز فقط یک نوبت می توان گرفت یعنی اگر دو خودرو دارید و قصد تعویض پلاک دارید باید در دو روز مختلف و نوبت مجزا بگرید.

برای دریافت نوبت باید به سامانه https://nobat.epolice.ir مراجعه کنید. برای دریافت نوبت ابتدا نیاز هست که در این سامانه حساب ایجاد کنید. 

> این سامانه برای استان گلستان، هر روز ساعت 11 صبح فعال می شود. 
### 4. مراجعه حضوری در زمان مشخص شده و انجام خدمات تعویض پلاک

در تاریخ و زمان مشخص شده برای انجام خدمات به مرکز تعویض پلاک انتخاب شده مراجعه و خدمت مورد نظر انجام می شود.
 
## شرایط و مدارک مورد نیاز هنگام مراجعه حضوری

1. حضور خریدار و فروشنده یا نماینده قانونی آن ها (وکیل) به همراه وسیله نقلیه
2. اصل شناسنامه و کارت ملی خریدار و فروشنده
3. اصل وکالت نامه برای افرادی که وکالت دارند
4. اصل سند مالکیت و کارت شناسایی وسیله نقلیه
5. بیمه شخص ثالث معتبر
6. معاینه فنی معتبر (خودروهایی که 4 سال از سال ساخت آن ها سپری شده است)
7. مفاصا حساب مالیات سالانه خودرو (فقط برای خودروهای باری و مسافری)


## سوالات متداول

**آیا برای تعویض پلاک گواهینامه لازم است؟**

خیر، گواهینامه جزو مدارک لازم جهت تعویض پلاک نیست. یعنی بدون داشتن گواهینامه یا درصورت پایان اعتبار گواهینامه هم می‌توان برای انجام کارهای مربوط به پلاک اقدام کرد.


## خدمات دریافت نوبت تعویض پلاک در کافی نت دی

![خدمات نوبت دهی تعویض پلاک در کافی نت دی](../media/traffic-services-signup.jpg)

در کافی نت دی ما می توانیم برایتان نوبت تعویض پلاک از یکی از مراکز خدمات خودرویی مورد نظرتان دریافت کنیم. برای مشاهده اطلاعات بیشتر و ثبت درخواست، روی لینک زیر کلیک کنید. 

> [خدمات نوبت دهی تعویض پلاک](../services/traffic-services-signup.md)

