---
aliases:
  - نحوه ثبت‌نام در دانشگاه‌های ترکیه
description: در این مقاله به تفصیل به جزئیات تحصیل در ترکیه و روش ثبت نام در دانشگاه های این کشور می پردازیم.
date: 2025-02-03
tags:
  - وبلاگ
  - ترکیه
  - تحصیل_در_ترکیه
  - آموزش
authors:
  - zachshirow
image: ../media/study-in-turkey.jpg
---


کشور ترکیه دارای دانشگاه‌های بین‌المللی سطح بالا است که هم مورد تایید وزارت علوم و بهداشت ایران و هم مورد تایید کشورهای اروپایی است. همینطور در ترکیه دارای موقعیت‌های کاری فراوان به دور تحریم‌های ایران، به علاوه سطح زندگی برابر کشورهای اروپایی با هزینه بسیار کمتر نسبت به آن کشورها می‌باشد. به این دلایل بسیاری از جوانان ایرانی برای ساختن آینده خود ترکیه را مقصد ایده‌آلی می‌بینند. 

یکی از بهترین و ساده‌ترین راه‌های کسب اقامت و پیشرفت در ترکیه ثبت‌نام در یکی از دانشگاه‌های ترکیه است. ولی اگر برای اولین بار دارید درباره اینکه چطور در این دانشگاه‌ها ثبت‌نام کنید شاید مراحل آن پیچیده و سخت به نظر برسد. به این دلیل ما اینجا تمام مدارک مورد نیاز و مراحلی که باید طی کنید را از 0 تا 100 توضیح خواهیم داد.

## مدارک مورد نیاز

اول از همه، مطمئن شوید که این مدارک را در دست دارید:

- پاسپورت
- ترجمه رسمی ریزنمرات دبیرستان
- ترجمه رسمی دیپلم یا مدرک فارق‌التحصیلی از دبیرستان

برای اخذ پذیرش در تمامی دانشگاه‌های ترکیه به مدارک بالا نیاز خواهید داشت. به علاوه این مدارک، بعضی از دانشگاه‌ها برای پذیرش نیازمند یک انگیزه‌نامه نیز هستند. برای کسب اطلاعات بیشتر در مورد نوشتن یک انگیزه‌نامه موثر به صفحه زیر مراجعه نمایید:

> [چگونه انگیزه‌نامه یا SOP بنویسیم؟](writing-sop.md)

در ادامه با آزمون‌های مورد نیاز برای پذیرش اکثر دانشگاه‌های ترکیه آشنا خواهیم شد. در نظر داشته باشید که این آزمون‌ها برای پذیرش در دانشگاه‌های خصوصی معمولاً الزامی نیستند و فقط با معدل دیپلم بالا پذیرش می‌کنند. ولی اگر می‌خواهید که در دانشگاه دولتی ثبت‌نام کنید، برای بورسیه اپلای کنید، و یا معدل دیپلمتان پایین باشد، این آزمون‌ها الزامی می‌باشند.

## آزمون‌ها

### آزمون زبان ترکی تومر

آزمون تومر مهارت شما در زبان ترکی را می‌سنجد. این آزمون مورد قبول تمامی دانشگاه‌های دولتی ترکیه است. اگر می‌خواهید که رشته مورد هدفتان در دانشگاه مورد هدفتان به زبان ترکی برگذار می‌شود، کسب نمره حد نصاب در این آزمون الزامی می‌باشد. حتی اگر بخواهید که در یک دانشگاه خصوصی ثبت‌نام کنید، بهتر است قبل از اپلای کردن نمره این آزمون را در دست داشته باشید، چون که اگر این کار را نکنید باید در ترم اول در یک کلاس آموزش زبان ترکی شرکت کنید.

حداقل امتیاز مورد نیاز در این آزمون برای کسب پذیرش در دانشگاه‌های دولتی ترکیه بین 60 (B1) و 66 (B2) می‌باشد. حداکثر امتیازی که می‌توانید در این آزمون کسب کنید برابر با 100 (C2) می‌باشد.

برای کسب اطلاعات بیشتر در مورد این آزمون به صفحه زیر مراجعه نمایید.

> [همه چیز در مورد آزمون تومر](tomer-exam.md)

### آزمون زبان انگلیسی آیلتس

### آزمون زبان انگلیسی تافل

### آزمون یوس

> [همه چیز در مورد آزمون یوس ترکیه](yos-exam.md)

### آزمون اس‌ای‌تی

> [همه چیز در مورد آزمون اس‌ای‌تی (SAT)](sat-exam.md)


## مراحل ثبت‌نام در سامانه پذیرش دانشگاه

اگر تمامی مدارک مورد نیاز را در دست داشته باشید، خود مراحل ثبت‌نام در سامانه دانشگاه‌های ترکیه بسیار ساده است. در اینجا به عنوان مثال تمام مراحل ثبت‌نام در دانشگاه سابانجی استانبول را قرار داده‌ایم.

![](../media/Screenshot%202025-01-21%20123834%201.png)

اول از همه بعد از ورود به سامانه اخذ پذیرش دانشگاه مورد نظر باید سال تحصیلی و ترمی که می‌خواهید در آن شروع به تحصیل کنید را انتخاب کنید و روی دکمه "بعدی" کلیک کنید. 

![](../media/Screenshot%202025-01-21%20123910%201.png)

در صفحه بعدی باید سطح مدرکی می‌خواهید تحصیل کنید را انتخاب کنید و به صفحه بعدی بروید.


![](../media/Screenshot%202025-01-21%20123947%201.png)

این صفحه رشته‌های قابل انتخاب است. در این صفحه باید از بین رشته‌های موجود، رشته یا رشته‌های مورد نظر خود را انتخاب کرده، و آن‌ها را تایید کنید. سپس به صفحه بعد بروید.

![](../media/Screenshot%202025-01-21%20124123%201.png)

![](../media/Screenshot%202025-01-21%20124108%201.png)

در این صفحه باید اطلاعات شخصی خود را وارد نمایید. مطمئن شوید که اطلاعاتی که وارد می‌کنید دقیقاً با اطلاعات درج شده در پاسپورتتان یکی باشد. بعد از ورود و تایید اطلاعات خود به صفحه بعد بروید.

![](../media/Screenshot%202025-01-21%20124158.png)

در این صفحه باید نام دبیرستانی که در آن فارغالتحصیل شده‌اید را بنویسید. نام انگلیسی دبیرستانتان در ترجمه رسمی دیپلم شما ذکر شده است. بعد از ثبت نام دبیرستانتان به صفحه بعدی بروید.

![](../media/Screenshot%202025-01-21%20124230.png)

در این صفحه چند سوال از ملیت شما و چند سوال متفرقه پرسید شده است. بعد از پاسخ دادن "بله" یا "خیر" به این سوالات به صفحه بعدی بروید.

![](../media/Screenshot%202025-01-21%20124258%201.png)

![](../media/Screenshot%202025-01-21%20124319%201.png)

در این صفحه باید مدارک خود را آپلود کنید. مطمئن شوید که فایل‌هایی که ارسال می‌کنید با کیفیت و خوانا باشد.

در مرحله آخر، پس از ارسال مدارک، فقط باید هزینه ثبت‌نام در سامانه دانشگاه را پرداخت کنید. در این مثال هزینه ثبت‌نام در سامانه دانشگاه سابانجی 30 یورو می‌باشد. هزینه این خدمت فقط با یک کارت عابربانک بین‌المللی قابل پرداخت است.

