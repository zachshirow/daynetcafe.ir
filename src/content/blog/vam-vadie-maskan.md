---
postid: 250211220822
aliases:
  - همه چیز در مورد وام ودیعه مسکن
description: شرایط، مبلغ، مدارک، مراحل و کلی نکات دیگه در مورد وام ودیعه مسکن را در این مقاله بررسی خواهیم کرد.
date: 2025-02-11
tags:
  - وبلاگ
  - وام
  - طرح_حمایتی_دولتی
image: ../media/vam-vadie-maskan.jpg
authors:
  - zachshirow
  - hemra
---


شرایط، مبلغ، مدارک، مراحل و کلی نکات دیگه در مورد وام ودیعه مسکن را در این مقاله بررسی خواهیم کرد.


یکی از طرح های حمایتی مسکن که در سال های اخیر به افراد پرداخت می شود وام ودیعه مسکن است که دولت به منظور حمایت از مستاجران اقدام به ارائه این تسهیلات نموده است. این وام به منظور تامین تمام یا بخشی از مبلغ ودیعه (رهن) منزل به مساجرین داده می شود و می تواند مقداری از هزینه های اجاره مسکن را تامین کند. وام ودیعه مسکن 200 میلیونی به ساکنان کلانشهر ها پرداخت می شود.
 
## شرایط دریافت وام ودیعه مسکن 200 میلیونی

متاهل و یا سرپرست خانوار بودن و داشتن اجاره نامه رسمی بنگاهی (دارای کدرهگیری) شرایط اصلی این وام هستند و کلیه افراد دارای شرایط می توانند درخواست خود را از طریق سامانه ثبت کنند.
بانوان مجرد بالای 35 سال و آقایان مجرد بالای 45 سال نیز می توانند با داشتن سایر شرایط درخواست وام دهند. در زمان درخواست وام سرپرست و همسر وی نباید مالک منزل (واحد) مسکونی باشند و در صورتی که بعدا ثابت شود که مالک ملک مسکونی بوده اند ، باید کل مبلغ وام به همراه خسارات وارده را به بانک پرداخت نمایند. اولویت دریافت وام با افرادی است که سال های قبل وام ودیعه مسکن دریافت نکرده باشند.
 
 
## مبلغ وام ودیعه مسکن

- شهر تهران : 200 میلیون تومان
- مراکز استان ها: 150 میلیون تومان
- سایر شهرها : 100 میلیون تومان
- روستاها: 40 میلیون تومان

در سال های قبل وام ودیعه به ساکنین روستاها پرداخت نمی شد ولی با تصویب قانون قرار است از امسال مبلغ وام ودیعه به ساکنین روستاها نیز پرداخت شود. 
## مدارک مورد نیاز ثبت نام 

- اطلاعات کامل شناسنامه ای همه اعضای خانوار
- شناسه قبض برق منزل
- کدپستی منزل
- کدملی مالک ملک 
- اجاره نامه معتبر دارای کدرهگیری
 
## مراحل دریافت وام ودیعه مسکن

1. ثبت نام در سامانه
2. استعلام های اولیه جهت بررسی داشتن شرایط (حائز شرایط شدن)
3. انتخاب بانک جهت دریافت وام
4. مراجعه حضوری به بانک و تکمیل مدارک 
5. دریافت وام

 
 
## استعلام های قبل از دریافت وام

قبل از دریافت وام بانک موظف است وضعیت تسهیلات خرید ، ساخت ، جعاله مسکن برای سرپرست و همسر وی را از بانک مرکزی استعلام نماید و در صورت استفاده از این تسهیلات بانک درخواست وام را رد می نماید. همچنین بانک مسئول مطابقت کدرهگیری و اجاره نامه با شهر محل اجاره و پرداخت وام بر اساس ضوابط و قوانین مربوط به وام ودیعه مسکن است.

طبق دستورالعمل بانک مرکزی اگر متقاضی وام حداکثر تا ۱۵ روز کاری بعد از انتخاب بانک ، اقدام به تشکیل پرونده و طی کردن مراحل دریافت وام ننماید ، بانک موظف است درخواست وام وی را رد نماید و شخص باید وارد سامانه شود و مجدد بانک دیگری را جهت دریافت وام انتخاب نماید.
 
 
## مدارک مورد نیاز هنگام مراجعه به بانک

- شناسنامه و کارت ملی متقاضی
- برگ ثنا وام گیرنده
- اجاره نامه معتبر دارای کدرهگیری
- شناسنامه و کارت ملی ضامن
- مدرک شغلی ضامن
- برگ ثنا ضامن
 
## اقساط وام ودیعه مسکن

- وام 200 میلیون تومان شهر تهران— مبلغ اقساط 5/639/000 تومان
- وام 150 میلیون تومان مراکز استان ها — مبلغ اقساط 4/229/000 تومان
- وام 100 میلیون تومان سایر شهرها — مبلغ اقساط 2/820/000 تومان
 
## سود پرداخت شده طی 5 سال برای وام ودیعه

میزان و درصد سود پرداختی که طی پنج سال برای وام ودیعه مسکن باید پرداخت کنید در فهرست زیر آمده است:

- میزان سود پرداختی برای وام به مبلغ ۲۰۰ میلیون تومان: تقریباً ۱۰۴ میلیون و ۷۲۱ هزار تومان
- میزان سود پرداختی برای وام به مبلغ ۱۵۰ میلیون تومان: تقریباً ۷۸ میلیون و ۵۴۰ هزار تومان
- میزان سود پرداختی برای وام به مبلغ ۱۰۰ میلیون تومان: تقریباً ۵۲ میلیون و ۳۶۰ هزار تومان
 
## شرایط ضامن وام ودیعه مسکن مستأجران

طبق دستورالعمل بانک مرکزی پس از اعتبارسنجی وام گیرندگان و در صورت داشتن رتبه اعتباری متناسب با دریافت یک فقره سفته و یا چک و یک نفر ضامن امکان دریافت وام وجود دارد. ضامنین می توانند کارمندان، بازنشستگان و نیروهای نظامی باشند همچنین کاسب ها با پروانه کسب می توانند ضامن شوند. در صورت نداشتن رتبه اعتباری متناسب وام گیرنده با دو ضامن و دریافت چک یا سفته امکان دریافت وام وجود دارد، ضامنین باید فیش حقوقی یا گواهی کسر از حقوق علاوه بر مدارک هویتی مثل شناسنامه، کارت ملی هوشمند و… به بانک ارائه بدهند.

وام‌گیرنده باید در طی ۱۵روز ضامنین و مدارک مربوط به آن‌ها را به بانک معرفی کند.

## سوالات متداول

**آیا وام ودیعه به افراد مجرد نیز پرداخت می شود؟**

بانوان مجرد بالای 35 سال و آقایان مجرد بالای 45 سال

**آیا وام ودیعه مسکن به ساکنین روستاها پرداخت می شود؟**

در سال های قبل وام ودیعه مسکن به ساکنین روستاها پرداخت نمی شد ولی با تصویب قانون قرار است از امسال مبلغ وام ودیعه به ساکنین روستاها نیز پرداخت شود.

**آیا می توان دو مرتبه وام ودیعه مسکن دریافت کرد؟**

بله – در صورتیکه در مرتبه اول وام تسویه شود ، امکان دریافت مجدد وام وجود دارد.